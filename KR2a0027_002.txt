# -*- mode: mandoku-view -*-
#+TITLE: 新唐書
#+DATE: 2018-03-31 09:03:22.588645
#+PROPERTY: ID KR2a0027
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷二
<pb:KR2a0027_WYG_002-1a>¶
欽定四庫全書¶
　唐書卷二¶
宋　翰　林　學　士　歐　陽　修　撰¶
¶
　本紀第二¶
太宗文武大聖大廣孝皇帝諱世民髙祖次子也母曰¶
太穆皇后竇氏生而不驚方四嵗有書生謁髙祖曰公¶
在相法貴人也然必有貴子及見太宗曰龍鳳之姿天¶
日之表其年幾冠必能濟世安民書生已辭去髙祖懼¶
其語泄使人追殺之而不知其所往因以為神乃採其¶
<pb:KR2a0027_WYG_002-1b>¶
語名之曰世民大業中突厥圍煬帝鴈門煬帝從圍中¶
以朩繫詔書投汾水而下募兵赴援太宗時年十六往¶
應募隷將軍雲定興謂定興曰虜敢圍吾天子者以為¶
無援故也今宜先後吾軍為數十里使其晝見旌旗夜¶
聞鉦皷以為大至則可不擊而走之不然知我虛實則¶
勝敗未可知也定興從之軍至崞縣突厥候騎見其軍¶
来不絶果馳告始畢可汗曰救兵大至矣遂引去髙祖¶
<pb:KR2a0027_WYG_002-2a>¶
擊歴山飛䧟其圍中太宗馳輕騎取之而出遂奮擊大¶
破之太宗為人聰明英武有大志而能屈節下士時天¶
下已亂盗賊起知隋必亡乃推財養士結納豪傑長孫¶
順徳劉弘基等皆因事亡命匿之又與晉陽令劉文静¶
尤善文静坐李密事繫獄太宗夜就獄中見之與圖大¶
事時百姓避賊多入城城中幾萬人文静為令乆知其¶
豪傑因共部署計已定乃因裴寂告髙祖髙祖初不許¶
已而許之髙祖已起兵建大將軍府太宗率兵徇西河¶
斬其郡丞髙徳儒拜右領軍大都督封燉煌郡公唐兵¶
<pb:KR2a0027_WYG_002-2b>¶
西将至霍邑㑹天乆雨糧且盡髙祖謀欲還兵太原太¶
宗諫曰義師為天下起也宜直入咸陽號令天下今還¶
守一城是為賊爾髙祖不納太宗哭於軍門髙祖驚召¶
問之對曰還則衆散於前而敵乘於後死亡須臾所以¶
悲爾髙祖寤曰起事者汝也成敗惟汝時左軍已先返¶
即與隴西公建成分追之夜半太宗失道入山谷棄其¶
馬步而及其兵與俱還髙祖乃將而前遲明至霍邑宋¶
<pb:KR2a0027_WYG_002-3a>¶
老生不出太宗從數騎傅其城舉鞭指麾若将圍之者¶
老生怒出背城陣髙祖率建成居其東太宗及柴紹居¶
其南老生兵薄東陣建成墜馬老生乘之髙祖軍却太¶
宗自南原馳下坂分兵斷其軍為二而出其陣後老生¶
兵敗走遂斬之進次涇陽擊胡賊劉鷂子破之唐兵攻¶
長安太宗屯金城坊攻其西北遂克之義寧元年為光¶
禄大夫唐國内史徙封秦國公食邑萬户薛舉攻扶風¶
太宗擊敗之斬首萬餘級遂略地至隴右二年為右元¶
帥徙封趙國公率兵十萬攻東都不克而還設三伏於¶
<pb:KR2a0027_WYG_002-3b>¶
三王陵敗隋將段達兵萬人武徳元年為尚書令右翊¶
衛大將軍進封秦王薛舉寇涇州太宗為西討元帥進¶
位雍州牧七月太宗有疾諸將為舉所敗八月太宗疾¶
間復屯於髙墌城相持六十餘日已而舉死其子仁杲¶
率其衆求戰太宗按軍不動乆之仁杲糧盡衆稍離叛¶
太宗曰可矣乃遣行軍總管梁實栅淺水原仁杲将宗¶
羅㬋擊實太宗遣将軍龎玉救實玉軍㡬敗太宗率兵¶
<pb:KR2a0027_WYG_002-4a>¶
出其後羅睺敗走太宗追之至其城下仁杲乃出降師¶
還髙祖遣李密馳傳勞之於豳州密見太宗不敢仰視¶
退而歎曰真英主也獻㨗太廟拜右武候大将軍太尉¶
使持節陕東道大行臺尚書令詔蒲陕河北諸總管兵¶
皆受其節度二年正月鎮長春宫進拜左武候大将軍¶
涼州總管是時劉武周據幷州宋金剛陷滄州王行本¶
據蒲州而夏縣人呂崇茂殺縣令以應武周髙祖懼詔¶
諸将棄河東以守闗中太宗以為不可棄願得兵三萬¶
可以破賊髙祖於是悉發闗中兵益之十一月出龍門¶
<pb:KR2a0027_WYG_002-4b>¶
闗屯於柏壁三年四月擊敗宋金剛於柏壁金剛走介¶
州太宗追之一日夜馳二百里宿於雀鼠谷之西原軍¶
士皆饑太宗不食者二日行至浩州乃得食而金剛将¶
尉遲敬徳尋相等皆来降劉武周懼奔於突厥其将楊¶
伏念舉并州降髙祖遣蕭瑀即軍中拜太宗益州道行¶
臺尚書令七月討王世充敗之於北邙四年二月竇建¶
徳率兵十萬以援世充太宗敗建徳於虎牢執之世充¶
<pb:KR2a0027_WYG_002-5a>¶
乃降六月凱旋太宗被金甲陳鐵騎一萬介士三萬前¶
後鼓吹獻俘於太廟髙祖以謂太宗功髙古官號不足¶
以稱乃加號天策上将領司徒陕東道大行臺尚書令¶
位在王公上増邑户至三萬賜衮冕金輅䨇璧黄金六¶
千斤前後鼓吹九部之樂班劔四十人五年正月討劉¶
黑闥於洺州敗之黑闥既降已而復反髙祖怒命太子¶
建成取山東男子十五以上悉阬之毆其小弱婦女以¶
實闗中太宗切諫以為不可遂已加拜左右十二衛大¶
将軍七年突厥寇邊太宗與遇於豳州從百騎與其可¶
<pb:KR2a0027_WYG_002-5b>¶
汗語乃盟而去八年進位中書令初髙祖起太原非其¶
本意而事出太宗及取天下破宋金剛王世充竇建徳¶
等太宗功益髙而髙祖屢許以為太子太子建成懼廢¶
與齊王元吉謀害太宗未發九年六月太宗以兵入玄¶
武門殺太子建成及齊王元吉髙祖大驚乃以太宗為¶
皇太子八月甲子即皇帝位於東宮顯徳殿遣裴寂告¶
於南郊大赦武徳流人還之賜文武官勲爵免闗内及¶
<pb:KR2a0027_WYG_002-6a>¶
蒲芮虞㤗陕鼎六州二嵗租給復天下一年民八十以¶
上賜粟帛百嵗加版授廢潼闗以東瀕河諸闗癸酉放¶
宫女三千餘人丙子立妃長孫氏為皇后癸未突厥冦¶
便橋乙酉及突厥頡利盟於便橋九月壬子禁私家妖¶
神滛祀占卜非龜易五兆者十月丙辰朔日有食之癸¶
亥立中山郡王承乾為皇太子庚辰蕭瑀陳叔達罷十¶
一月庚寅降宗室郡王非有功者爵為縣公十二月癸¶
酉慮囚是嵗進封子長沙郡王恪為漢王宜陽郡王祐¶
楚王¶
<pb:KR2a0027_WYG_002-6b>¶
貞觀元年正月乙酉改元辛丑燕郡王李藝反於涇州¶
伏誅二月丁巳詔民男二十女十五以上無夫家者州¶
縣以禮聘娶貧不能自行者郷里富人及親戚資送之¶
鰥夫六十寡婦五十婦人有子若守節者勿彊三月癸¶
巳皇后親蠶丙午詔齊僕射崔季舒黄門侍郎郭遵尚¶
書右丞封孝琰以極言蒙難季舒子剛遵子雲孝琰子¶
君遵並及淫刑宜免内侍褒叙以官閏月癸丑朔日有¶
<pb:KR2a0027_WYG_002-7a>¶
食之四月癸巳涼州都督長樂郡王㓜良有罪伏誅五¶
月癸丑敕中書令侍中朝堂受訟辭有陳事者悉上封¶
六月辛丑封徳彜薨甲辰太子少師蕭瑀為尚書左僕¶
射是夏山東旱免今歲租七月壬子吏部尚書長孫無¶
忌為尚書右僕射八月河南隴右邊州霜宇文士及檢¶
校涼州都督戊戌貶髙士廉為安州大都督九月庚戌¶
朔日有食之辛酉遣使諸州行損田賑問下户御史大¶
夫杜淹檢校吏部尚書參議朝政宇文士及罷辛未幽¶
州君廓奔於突厥十月丁酉以嵗饑減膳十一¶
<pb:KR2a0027_WYG_002-7b>¶
月己未許子弟年十九以下隨父兄之官所十二月壬¶
午蕭瑀罷戊申利州都督李孝常右武衛将軍劉徳裕¶
謀反伏誅¶
二年正月辛亥長孫無忌罷兵部尚書杜如晦檢校侍¶
中總監東宫兵馬事癸丑吐谷渾寇岷州都督李道彦¶
敗之丁巳徙封恪為蜀王泰越王祐燕王庚午刑部尚¶
書李靖檢校中書令二月戊戌外官上考者給禄三月¶
<pb:KR2a0027_WYG_002-8a>¶
戊申朔日有食之壬子命中書門下五品以上及尚書¶
議决死罪壬戌李靖為闗内道行軍大總管以備薛延¶
陀己巳遣使廵闗内出金寳贖饑民鬻子者還之庚午¶
以旱蝗責躬大赦癸酉雨四月己夘瘞隋人暴骸壬寅¶
朔方人梁洛仁殺梁師都以降六月甲申詔出使官禀¶
食其家庚寅以子治生賜是日生子者粟辛夘辰州刺¶
史裴虔通以弑隋煬帝削爵流驩州七月戊申莱州刺¶
史牛方裕絳州刺史薛世良廣州長史唐奉儀虎牙郎¶
将髙元禮以宇文化及之黨皆除名徙於邊八月甲戌¶
<pb:KR2a0027_WYG_002-8b>¶
省寃獄於朝堂辛丑立二王後廟置國官九月壬子以¶
有年賜酺三日十月庚辰杜淹薨戊子殺瀛州刺史盧¶
祖尚十一月辛酉有事於南郊十二月壬辰黄門侍郎¶
王珪守侍中癸巳禁五品以上過市¶
三年正月丙午以旱避正殿癸丑官得上下考者給禄¶
一年戊午享於太廟癸亥耕籍田辛未裴寂罷二月戊¶
寅房玄齡為尚書左僕射杜如晦為右僕射尚書右丞¶
<pb:KR2a0027_WYG_002-9a>¶
魏徵為秘書監參預朝政三月己酉慮囚四月乙亥太¶
上皇徙居於大安宫甲午始御太極殿戊戌賜孝義之¶
家粟五斛八十以上二斛九十以上三斛百嵗加絹二¶
匹婦人正月以来產子者粟一斗五月乙丑周王元方¶
薨六月戊寅以旱慮囚己夘大風㧞木壬午詔文武官¶
言事八月己巳朔日有食之丁亥李靖為定襄道行軍¶
大總管以伐突厥九月丁巳華州刺史柴紹為勝州道¶
行軍總管以伐突厥十一月庚申并州都督李世勣為¶
通漠道行軍總管華州刺史柴紹為金河道行軍總管¶
<pb:KR2a0027_WYG_002-9b>¶
任城郡王道宗為大同道行軍總管幽州都督衛孝節¶
為恒安道行軍總管營州都督薛萬淑為暢武道行軍¶
總管以伐突厥十二月癸未杜如晦罷閏月癸丑為死¶
兵者立浮屠祠辛酉慮囚是歳中國人歸自塞外及開¶
四夷為州縣者百二十餘萬人¶
四年正月丁夘朔日有食之癸巳武徳殿北院火二月¶
己亥幸温湯甲辰李靖及突厥戰於隂山敗之丙午至¶
<pb:KR2a0027_WYG_002-10a>¶
自温湯甲寅大赦賜酺五日御史大夫温彥博為中書¶
令王珪為侍中民部尚書戴胄檢校吏部尚書參豫朝¶
政太常卿蕭瑀為御史大夫與宰臣參議朝政丁巳以¶
旱詔公卿言事三月甲午李靖俘突厥頡利可汗以獻¶
四月戊戌西北君長請上號為天可汗六月乙夘發卒¶
治洛陽宫七月甲子朔日有食之癸酉蕭瑀罷甲戌太¶
上皇不豫廢朝辛夘疾愈賜都督刺史文武官及民年¶
八十以上孝子表門閭者有差八月甲寅李靖為尚書¶
右僕射九月庚午瘞長城南隋人暴骨己夘如隴州壬¶
<pb:KR2a0027_WYG_002-10b>¶
午禁芻牧於君賢臣烈士之墓者十月壬辰赦岐¶
隴二州免今嵗租賦降咸陽始平武功死罪以下辛夘¶
獵於貴泉谷甲辰獵於魚龍川獻獲於大安宫乙夘免¶
武功今嵗租賦十一月壬戌右衛大将軍君集為兵¶
部尚書參議朝政甲子至自隴州戊寅除鞭背刑十二¶
月甲辰獵於鹿苑乙巳至自鹿苑是歲天下斷死罪者¶
二十九人¶
<pb:KR2a0027_WYG_002-11a>¶
五年正月癸酉獵於昆明池丙子至自昆明池獻獲於¶
大安宫二月己酉封弟元裕為鄶王元名譙王靈夔魏¶
王元祥許王元曉密王庚戌封子愔為梁王貞漢王惲¶
郯王治晉王慎申王囂江王簡代王四月壬辰代王簡¶
薨五月乙丑以金帛購隋人沒於突厥者以還其家八¶
月甲辰遣使髙麗祭隋人戰亡者戊申殺大理丞張藴¶
古十一月丙子有事於南郊十二月丁亥詔决死刑京¶
師五覆奏諸州三覆奏其日尚食毋進酒肉壬寅幸温¶
湯癸夘獵於驪山賜新豐髙年帛戊申至自温湯癸丑¶
<pb:KR2a0027_WYG_002-11b>¶
赦闗内¶
六年正月乙夘朔日有食之癸酉静州山獠反右武衛¶
将軍李子和敗之三月君集罷戊辰如九成宫丁丑¶
降雍岐豳三州死罪以下賜民八十以上粟帛五月魏¶
徵檢校侍中六月己亥酆王元亨薨辛亥江王囂薨七¶
月己巳詔天下行鄉飲酒九月己酉幸慶善宫十月侯¶
君集起復乙夘至自慶善宫十二月辛未慮囚縱死罪¶
<pb:KR2a0027_WYG_002-12a>¶
者歸其家是歲諸羌内屬者三十萬人¶
七年正月戊子斥宇文化及黨人之子孫勿齒辛丑賜¶
京城酺三日二月丁夘雨土三月戊子王珪罷庚寅魏¶
徵為侍中五月癸未如九成宮六月辛亥戴胄薨八月¶
辛未東西洞獠寇邊右屯衛大将軍張士貴為龔州道¶
行軍總管以討之九月縱囚来歸皆赦之十月庚申至¶
自九成宫乙丑京師地震十一月壬辰開府儀同三司¶
長孫無忌為司空十二月甲寅幸芙蓉園丙辰獵於少¶
陵原戊午至自少陵原¶
<pb:KR2a0027_WYG_002-12b>¶
八年正月辛丑張士貴及獠戰敗之壬寅遣使循省天¶
下二月乙巳皇太子加元服丙午降死罪以下賜五品¶
以上子為父後者爵一級民酺三日三月庚辰如九成¶
宫五月辛未朔日有食之是夏吐谷渾寇涼州左驍衛¶
大将軍叚志玄為西海道行軍總管左驍衛将軍樊興¶
為赤水道行軍總管以伐之七月隴右山崩八月甲子¶
有星孛於虛危十月作永安宫甲子至自九成宫十一¶
<pb:KR2a0027_WYG_002-13a>¶
月辛未李靖罷己丑吐谷渾㓂涼州執行人鴻臚丞趙徳¶
楷十二月辛丑特進李靖為西海道行軍大總君集¶
為積石道行軍總管任城郡王道宗為鄯善道行軍總管¶
膠東郡公道彦為赤水道行軍總管涼州都督李大亮為¶
且末道行軍總管利州刺史髙甑生為鹽澤道行軍總管¶
以伐吐谷渾丁夘從太上皇閲武於城西九年正月党項¶
羌叛二月長孫無忌罷三月庚辰洮州羌殺刺史孔長秀¶
附於吐谷渾壬午大赦乙酉髙甑生及羌人戰敗之閏四¶
月丙寅朔日有食之五月長孫無忌起復庚子太上皇崩¶
<pb:KR2a0027_WYG_002-13b>¶
皇太子聼政壬子李靖及吐谷渾戰敗之七月庚子鹽¶
澤道行軍副總管劉徳敏及羌人戰敗之十月庚寅葬¶
太武皇帝於獻陵十一月壬戌特進蕭瑀參豫朝政¶
十年正月甲午復聼政癸丑徙封元景為荆王元昌漢¶
王元禮徐王元嘉韓王元則彭王元懿鄭王元軌霍王¶
元鳯虢王元慶道王靈夔燕王恪吴王泰魏王祐齊王¶
愔蜀王惲蔣王貞越王慎紀王三月癸丑出諸王為都¶
<pb:KR2a0027_WYG_002-14a>¶
督六月壬申温彥博為尚書右僕射太常卿楊師道為¶
侍中魏徵罷為特進知門下省事參議朝章國典己夘¶
皇后崩十一月庚寅葬文徳皇后於昭陵十二月蕭瑀¶
罷庚辰慮囚¶
十一年正月丁亥徙封元裕為鄧王元名舒王庚子作¶
飛仙宫乙夘免雍州今歳租賦二月丁巳營九嵕山為¶
陵賜功臣密戚陪塋地及祕噐甲子如洛陽宫乙丑給¶
民百嵗以上侍五人壬午獵於鹿臺嶺三月丙戌朔日¶
有食之癸夘降洛州囚見徒免一歲租調辛亥獵於廣¶
<pb:KR2a0027_WYG_002-14b>¶
成澤癸丑如洛陽宫六月甲寅温彥博薨丁巳幸明徳¶
宫己未以諸王為世封刺史戊辰以功臣為世封刺史¶
己巳徙封元祥為江王七月癸未大雨水榖洛溢乙未¶
詔百官言事壬寅廢明徳宫之玄圃院賜遭水家丙午¶
給亳州老子廟兖州孔子廟戸各二十以奉享復凉武¶
昭王近墓户二十以守衛九月丁亥河溢壊陕州河北¶
縣毁河陽中潭幸白司馬坂觀之賜瀕河遭水家粟帛¶
<pb:KR2a0027_WYG_002-15a>¶
十月癸丑賜先朝謀臣武将及親戚亡者塋陪獻陵十¶
一月辛夘如懐州乙未獵於濟源麥山丙午如洛陽宫¶
十二年正月乙未叢州地震癸夘松州地震二月癸亥¶
如河北縣觀底柱甲子巫州獠反夔州都督齊善行敗¶
之乙丑如陕州丁夘觀鹽池庚午如蒲州甲戌如長春¶
宫免朝邑今嵗租賦降囚罪乙亥獵於河濵閏月庚辰¶
朔日有食之丙戌至自長春宫七月癸酉吏部尚書髙¶
士㢘為尚書右僕射八月壬寅吐蕃君集為¶
當彌道行軍大總管率三總管兵以伐之九月辛亥闊¶
<pb:KR2a0027_WYG_002-15b>¶
水道行軍總管牛進逹及吐蕃戰於松州敗之十月己¶
夘獵於始平賜髙年粟帛乙未至自始平鈞州山獠反¶
桂州都督張寳徳敗之十一月己巳明州山獠反交州¶
都督李道彥敗之十二月辛巳壁州山獠反右武候將¶
軍上官懐仁討之是歲滁豪二州野蠶成繭¶
十三年正月乙巳拜獻陵赦三原及行從免縣人今嵗¶
租賦賜宿衛陵邑郎将三原令爵一級丁未至自獻陵¶
<pb:KR2a0027_WYG_002-16a>¶
二月庚子停世封刺史三月乙丑有星孛於畢昴四月¶
戊寅如九成宫甲申中郎将阿史那結社率反伏誅壬¶
寅雲陽石然五月甲寅以旱避正殿詔五品以上言事¶
減膳罷役理囚賑乏乃雨六月丙申封弟元嬰為滕王¶
八月辛未朔日有食之十月甲申至自九成宫十一月¶
辛亥楊師道為中書令戊辰尚書左丞劉洎為黄門侍¶
郎參知政事十二月壬君集為交河道行軍大總¶
管以伐髙昌乙亥封子福為趙王壬辰獵於咸陽癸巳¶
至自咸陽是嵗滁州野蠶成繭¶
<pb:KR2a0027_WYG_002-16b>¶
十四年正月庚子有司讀時令甲寅幸魏王泰第赦雍¶
州長安縣免延康里今歲租賦二月丁丑觀釋奠於國¶
學赦大理萬年縣賜學官髙第生帛壬午辛温湯辛夘¶
至自温湯乙未求梁皇偘禇仲都周熊安生沈重陳沈¶
文阿周弘正張譏隋何妥劉焯劉炫之後三月羅竇二¶
州獠反廣州總管党仁弘敗之五月壬寅徙封靈夔為¶
魯王六月滁州野蠶成繭乙酉大風拔木八月庚午作¶
<pb:KR2a0027_WYG_002-17a>¶
襄城宫癸酉君集克髙昌九月癸夘赦髙昌部及士¶
卒父子犯死朞犯流大功犯徒小功緦麻犯杖皆原之¶
閏十月乙未如同州甲辰獵於堯山庚戌至自同州十¶
一月甲子有事於南郊十二月君集俘髙昌王¶
以獻賜酺三日癸夘獵於樊川乙巳至自樊川¶
十五年正月辛巳如洛陽宫次温湯衛士崔卿刁文懿¶
謀反伏誅三月戊辰如襄城宫四月辛夘詔以来嵗二¶
月有事於泰山乙未免洛州今嵗租還户故給復者加¶
給一年賜民八十以上物惸獨鰥寡疾病不能自存者¶
<pb:KR2a0027_WYG_002-17b>¶
米二斛慮囚六月己酉有星孛於太微丙辰停封泰山¶
避正殿減膳七月丙寅宥周隋名臣及忠烈子孫貞觀¶
以後流配者十月辛夘獵於伊闕壬辰如洛陽宫十一¶
月癸酉薛延陀寇邊兵部尚書李世勣為朔州道行軍¶
總管右衛大将軍李大亮為靈州道行軍總管涼州都¶
督李襲譽為涼州道行軍總管以伐之十二月戊子至¶
自洛陽宫庚子命三品以上嫡子事東宫辛丑慮囚甲¶
<pb:KR2a0027_WYG_002-18a>¶
辰李世勣及薛延陀戰於諾真水敗之乙巳贈戰亡将¶
士官三轉¶
十六年正月乙丑遣使安撫西州戊辰募戍西州者前¶
犯流死亡匿聼自首以應募辛未徙天下死罪囚實西¶
州中書舍人岑文夲為中書侍郎專典機密六月戊戌¶
太白晝見七月戊午長孫無忌為司徒房玄齡為司空¶
十一月丙辰獵於武功壬戌獵於岐山之陽甲子賜所¶
過六縣髙年孤疾氊衾粟帛遂幸慶善宫庚午至自慶¶
善宫十二月癸夘幸温湯甲辰獵於驪山乙巳至自温¶
<pb:KR2a0027_WYG_002-18b>¶
湯¶
十七年正月戊辰魏徵薨代州都督劉蘭謀反伏誅二¶
月己亥慮囚戊申圖功臣於凌煙閣三月壬子禁送終¶
違令式者丙辰齊王祐反李世勣討之甲子以旱遣使¶
覆囚决獄乙丑齊王祐伏誅給復齊州一年四月乙酉¶
廢皇太子為庶人漢王君集等伏誅丙戌立晉¶
王治為皇太子大赦賜文武官及五品以上子為父後¶
<pb:KR2a0027_WYG_002-19a>¶
者爵一級民八十以上粟帛酺三日丁亥楊師道罷己¶
丑特進蕭瑀為太子太保李世勣為太子詹事同中書¶
門下三品庚寅謝承乾之過於太廟癸巳降封魏王泰¶
為東莱郡王六月己夘朔日有食之壬辰葬隋恭帝甲¶
午以旱避正殿減膳詔京官五品以上言事丁酉髙士¶
㢘同中書門下三品平章政事閏月丁巳詔皇太子典¶
左右屯營兵丙子徙封泰為順陽郡王七月丁酉房玄¶
齡罷八月庚戌工部尚書張亮為刑部尚書參豫朝政¶
十月丁未建諸州邸於京城丁巳房玄齡起復十一月¶
<pb:KR2a0027_WYG_002-19b>¶
己夘有事於南郊壬午賜酺三日以涼州獲瑞石赦涼¶
州十二月庚申幸温湯庚午至自温湯¶
十八年正月乙未如鍾官城庚子如鄠壬寅幸温湯二¶
月己酉如零口乙夘至自零口丁巳給復突厥髙昌部¶
人隷諸州者二年四月辛亥如九成宫七月甲午營州¶
都督張儉率幽營兵及契丹奚以伐髙麗八月壬子安¶
西都䕶郭孝恪為西州道行軍總管以伐焉耆甲子至¶
<pb:KR2a0027_WYG_002-20a>¶
自九成宫丁夘劉洎為侍中岑文本為中書令中書侍¶
郎馬周守中書令九月黄門侍郎褚遂良參豫朝政辛¶
夘郭孝恪及焉耆戰敗之十月辛丑朔日有食之癸夘¶
宴雍州父老於上林苑賜粟帛甲寅如洛陽宫己巳獵¶
於天池十一月戊寅慮囚庚辰遣使廵問鄭汝懐澤四¶
州髙年宴賜之甲午張亮為平壤道行軍大總管李世¶
勣馬周為遼東道行軍大總管率十六總管兵以伐髙¶
麗十二月壬寅庶人承乾卒戊午李思摩部落叛¶
十九年二月庚戌如洛陽宫以伐髙麗癸丑射虎於武¶
<pb:KR2a0027_WYG_002-20b>¶
徳北山乙夘皇太子監國於定州丁巳賜所過髙年鰥¶
寡粟帛贈比干太師謚忠烈三月壬辰長孫無忌攝侍¶
中吏部尚書楊師道攝中書令四月癸夘誓師於幽州¶
大饗軍丁未岑文本薨癸亥李世勣克盖牟城五月己¶
巳平壤道行軍總管程名振克沙卑城庚午次遼澤瘞¶
隋人戰亡者乙亥遼東道行軍總君乂有罪伏誅¶
丁丑軍至馬首山甲申克遼東城六月丁酉克白巖城¶
<pb:KR2a0027_WYG_002-21a>¶
州賜髙年鰥寡粟帛丙戌踰隴山闗次瓦亭觀牧馬丁¶
亥許陪陵者子孫從葬九月辛夘遣使廵察嶺南甲辰¶
鐵勒諸部請上號為可汗辛亥靈州地震十月貶蕭瑀¶
為商州刺史丙戌至自靈州十一月己丑詔祭祀表疏¶
藩客兵馬宿衛行魚契給驛授五品以上官及除解决¶
死罪皆以聞餘委皇太子¶
二十一年正月壬辰髙士廉薨丁酉詔以来嵗二月有¶
事於泰山甲寅以鐵勒諸部為州縣賜京師酺三日慮¶
囚降死罪以下二月丁丑皇太子釋菜於太學三月戊¶
<pb:KR2a0027_WYG_002-21b>¶
子左武衛大将軍牛進逹為青丘道行軍大總管李世¶
勣為遼東道行軍大總管率三總管兵以伐髙麗四月¶
乙丑作翠㣲宫五月戊子幸翠㣲宫壬辰命百司决事¶
於皇太子庚戌李世勣克南蘇木底城六月丁丑遣使¶
鐵勒諸部購中國人陷沒者七月乙未牛進逹克石城¶
丙申作玉華宫庚戌至自翠㣲宫八月泉州海溢壬戌¶
停封泰山九月丁酉封子明為曹王十月癸丑禇遂良¶
<pb:KR2a0027_WYG_002-22a>¶
罷十一月癸夘進封泰為濮王十二月戊寅左驍衛大¶
将軍契苾何力為崑丘道行軍大總管率三總管兵以¶
伐龜兹¶
二十二年正月庚寅馬周薨戊戌幸温湯己亥中書舍¶
人崔仁師為中書侍郎參知機務丙午左武衞大将軍¶
薛萬徹為青丘道行軍大總管以伐髙麗長孫無忌檢¶
校中書令知尚書門下省事戊申至自温湯二月褚遂¶
良起復乙夘見京城父老勞之蠲今嵗半租畿縣三之¶
一丁夘詔度遼水有功未酬勲而犯罪者與成官同乙¶
<pb:KR2a0027_WYG_002-22b>¶
亥幸玉華宫己夘獵於華原流崔仁師於連州三月丁¶
亥赦宜君給復縣人自玉華宫苑中遷者三年四月丁¶
巳松州蠻叛右武候将軍梁建方敗之六月丙寅張行¶
成存問河北從軍者家令州縣為營農丙子薛萬徹及¶
髙麗戰於泊灼城敗之七月甲申太白晝見壬辰殺華¶
州刺君羡癸夘房玄齡薨八月己酉朔日有食之¶
辛未執失思力伐薛延陀餘部於金山九月庚辰崑丘¶
<pb:KR2a0027_WYG_002-23a>¶
道行軍總管阿史那社尒及薛延陀餘部處月處密戰¶
敗之己亥禇遂良為中書令壬寅眉卭雅三州獠反茂¶
州都督張士貴討之十月癸丑至自玉華宫己巳阿史¶
那社尒及龜兹戰敗之十二月辛未降長安萬年徒罪¶
以下閏月癸巳慮囚¶
二十三年正月辛亥阿史那社尒俘龜兹王以獻三月¶
己未自冬旱至是雨辛酉大赦丁夘不豫命皇太子聼¶
政於金液門四月己亥幸翠㣲宫五月戊午貶李世勣¶
為疉州都督己巳皇帝崩于含風殿年五十三庚午奉¶
<pb:KR2a0027_WYG_002-23b>¶
大行御馬輿還京師禮部尚書于志寧為侍中太子少¶
詹事張行成兼侍中髙季輔兼中書令壬申發䘮諡曰¶
文上元元年改諡文武聖皇帝天寳八載諡文武大聖¶
皇帝十三載増諡文武大聖大廣孝皇帝¶
贊曰甚矣至治之君不世出也禹有天下傳十有六王¶
而少康有中興之業湯有天下傳二十八王而其甚盛¶
者號稱三宗武王有天下傳三十六王而成康之治與¶
<pb:KR2a0027_WYG_002-24a>¶
宣之功其餘無所稱焉雖詩書所載時有闕略然三代¶
千有七百餘年傳七十餘君其卓然著見於後世者此¶
六七君而已嗚呼可謂難得也唐有天下傳世二十其¶
可稱者三君玄宗憲宗皆不克其終盛哉太宗之烈也¶
其除隋之亂比迹湯武致治之美庶幾成康自古功徳¶
兼隆由漢以来未之有也至其牽於多愛復立浮圖好¶
大喜功勤兵以逺此中材庸主之所常為然春秋之法¶
常責偹於賢者是以君子之欲成人之美者莫不¶
歎息於斯焉¶
<pb:KR2a0027_WYG_002-24b>¶
　唐書卷二¶
<pb:KR2a0027_WYG_002-25a>¶
　唐書卷二考證¶
太宗紀年五十三○舊書作五十二(臣酉)按太宗生于¶
　隋開皇十八年戊午至是年己酉乃五十二當從舊¶
　書¶
　唐書卷二考證¶
<pb:KR2a0027_WYG_002-25b>¶
