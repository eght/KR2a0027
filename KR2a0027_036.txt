# -*- mode: mandoku-view -*-
#+TITLE: 新唐書
#+DATE: 2018-03-31 09:03:22.206462
#+PROPERTY: ID KR2a0027
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷三十六
<pb:KR2a0027_WYG_036-1a>¶
欽定四庫全書¶
　唐書卷三十六¶
宋　翰　林　學　士　歐　陽　修　撰¶
¶
　志第二十六¶
¶
五行志¶
¶
五行傳曰簡宗廟不禱祠廢祭祀逆天時則水不潤下¶
謂水失其性百川逆溢壊鄉邑溺人民而為灾也又曰¶
聽之不聰是謂不謀厥咎急厥罰常寒厥極貧時則有¶
鼓妖時則有豕禍時則有耳痾時則有雷電霜雪雨雹¶
<pb:KR2a0027_WYG_036-1b>¶
黒眚黒祥惟火沴水水不潤下貞觀三年秋貝譙鄆泗¶
沂徐濠蘇隴九州水水太隂之氣也若臣道顓女謁行¶
夷狄彊小人道長嚴刑以逞下民不堪其憂則隂類勝¶
其氣應而水至其謫見於天月及辰星與列星之司水¶
者為之變若七曜循中道之北皆水祥也四年秋許戴¶
集三州水七年八月山東河南州四十大水八年七月¶
山東江淮大水十年闗東及淮海旁州二十八大水十¶
<pb:KR2a0027_WYG_036-2a>¶
一年七月癸未黄氣際天大雨糓水溢入洛陽宫深四¶
尺壊左掖門毁官寺十九洛水漂六百餘家九月丁亥¶
河溢壊陕州之河北縣及太原倉毁河陽中潬十六年¶
秋徐戴二州大水十八年秋糓襄豫荆徐梓忠緜宋亳¶
十州大水十九年秋沁易二州水害稼二十一年八月¶
河北大水泉州海溢驩州水二十二年夏瀘越徐交渝¶
等州水永徽元年六月新豐渭南大雨零口山水暴出¶
漂廬舎宣歙饒常等州大雨水溺死者數百人秋齊定¶
等州十六水二年秋汴定濮亳等州水四年杭夔果忠¶
<pb:KR2a0027_WYG_036-2b>¶
等州水五年五月丁丑夜大雨麟㳺縣山水衝萬年宫¶
𤣥武門入寝殿衛士有溺死者六月河北大水滹沱溢¶
損五千餘家六年六月商州大水秋冀沂宻兖滑汴鄭¶
婺等州水害稼洛州大水毁天津橋十月齊州河溢顯¶
慶元年七月宣州涇縣山水暴出平地四丈溺死者二¶
千餘人九月括州暴風雨海水溢壊安固永嘉二縣四¶
年七月連州山水暴出漂七百餘家麟徳二年六月鄜¶
<pb:KR2a0027_WYG_036-3a>¶
州大水壊居人廬舎總章二年六月括州大風雨海溢¶
壊永嘉安固二縣溺死者九千七十人冀州大雨水平¶
地深一丈壊民居萬家咸亨元年五月丙戌大雨山水¶
溢溺死五千餘人二年八月徐州山水漂百餘家四年¶
七月婺州大雨山水暴漲溺死五千餘人上元三年八¶
月青州大風海溢漂居人五千餘家齊淄等七州大水¶
永隆元年九月河南河北大水溺死者甚衆二年八月¶
河南河北大水壊民居十萬餘家永淳元年五月丙午¶
東都連日澍雨乙卯洛水溢壊天津橋及中橋漂居民¶
<pb:KR2a0027_WYG_036-3b>¶
千餘家六月乙亥京師大雨水平地深數尺秋山東大¶
雨水大饑二年七月己巳河溢壊河陽橋八月恒州滹¶
沱河及山水暴溢害稼文眀元年七月温州大水漂千¶
餘家括州溪水暴漲溺死百餘人如意元年四月洛水¶
溢壊永昌橋漂居民四百餘家七月洛水溢漂居民五¶
千餘家八月河溢壊河陽縣長夀二年五月棣州河溢¶
壊居民二千餘家是嵗河陽州十一水萬嵗通天元年¶
<pb:KR2a0027_WYG_036-4a>¶
八月徐州大水害稼神功元年三月括州水壊民居七¶
百餘家是嵗河南州十九水聖歴二年七月丙辰神都¶
大雨洛水壊天津橋秋水溢懷州漂千餘家三年三月¶
辛亥鴻州水漂千餘家溺死四百餘人乆視元年十月¶
洛州水長安三年六月寧州大雨水漂二千餘家溺死¶
千餘人四年八月瀛州水壞居民數千家神龍元年四¶
月雍州同官縣大雨水漂民居五百餘家六月河北州¶
十七大水七月甲辰洛水溢壞民居二千餘家二年四¶
月辛丑洛水壞天津橋溺死數百人八月魏州水景龍¶
<pb:KR2a0027_WYG_036-4b>¶
三年七月灃水溢害稼九月宻州水壞民居數百家開¶
元三年河南河北水四年七月丁酉洛水溢沈舟數百¶
䑹五年六月甲申瀍水溢溺死者千餘人鞏縣大水壞¶
城邑損居民數百家河南水害稼八年夏契丹寇營州¶
發闗中卒援之宿澠池之闕門營榖水上夜半山水暴¶
至萬餘人皆溺死六月庚寅夜榖洛溢入西上陽宫宫¶
人死者十七八畿内諸縣田稼廬舎蕩盡掌閑衞兵溺¶
<pb:KR2a0027_WYG_036-5a>¶
死千餘人京師興道坊一夕䧟為池居民五百餘家皆¶
沒不見是年鄧州三鴉口大水塞谷或見二小兒以水¶
相沃湏臾有蛇大十圍張口仰天人或斫射之俄而暴¶
雷雨漂溺數百家十年五月辛酉伊水溢毁東都城東¶
南隅平地深六尺河南許仙豫陳汝唐鄧等州大水害¶
稼漂沒民居溺死者甚衆六月博州棣州河决十二年¶
六月豫州大水八月兖州大水十四年秋天下州五十¶
水河南河北尤甚河及支川皆溢懷衞鄭滑汴濮人或¶
巢或舟以居死者千計潤州大風自東北海濤沒𤓰歩¶
<pb:KR2a0027_WYG_036-5b>¶
十五年五月晉州大水七月鄧州大水溺死數千人洛¶
水溢入鄜城平地丈餘死者無算壞同州城市及馮翊¶
縣漂居民二千餘家八月澗榖溢毁澠池縣是秋天下¶
州六十三大水害稼及居人廬舎河北尤甚十七年八¶
月丙寅越州大水壞州縣城十八年六月壬午東都瀍¶
水溺&KR0045;楚等州租船洛水壞天津永濟二橋及民居千¶
餘家十九年秋河南水害稼二十年秋宋滑兖鄆等州¶
<pb:KR2a0027_WYG_036-6a>¶
大水二十二年秋闗輔河南州十餘水害稼二十七年¶
三月澧袁江等州水二十八年十月河南郡十三水二¶
十九年七月伊洛及支川皆溢害稼毁天津橋及東西¶
漕上陽宫仗舎溺死千餘人是秋河南河北郡二十四¶
水害稼天寳四載九月河南淮陽睢陽譙四郡水十載¶
廣陵大風駕海潮沈江口船數千䑹十三載九月東都¶
瀍洛溢壞十九坊廣徳元年九月大雨水平地數尺時¶
吐蕃寇京畿以水自潰去二年五月東都大雨洛水溢¶
漂二十餘坊河南諸州水大歴元年七月洛水溢二年¶
<pb:KR2a0027_WYG_036-6b>¶
秋湖南及河東河南淮南浙東西褔建等道州五十五¶
水灾七年二月江州江溢十年七月杭州海溢十一年¶
七月戊子夜澍雨京師平地水尺餘溝渠漲溢壞民居¶
千餘家十二年秋京畿及宋亳滑三州大雨水害稼河¶
南尤甚平地深五尺河溢建中元年幽鎮魏博大雨易¶
水滹沱横流自山而下轉石折樹水髙丈餘苗稼蕩盡¶
貞元二年六月丁酉大風雨京城通衢水深數尺有溺¶
<pb:KR2a0027_WYG_036-7a>¶
死者東都河南荆南淮南江河溢三年三月東都河南¶
江陵汴揚等州大水四年八月灞水暴溢殺百餘人八¶
年秋自江淮及荆襄陳宋至于河朔州四十餘大水害¶
稼溺死二萬餘人漂沒城郭廬舎幽州平地水深二丈¶
徐鄭涿薊檀平等州皆深丈餘八年六月淮水溢平地¶
七尺沒泗州城十一年十月朗蜀二州江溢十二年四¶
月福建二州大水嵐州暴雨水深二丈十三年七月淮¶
水溢于亳州十八年春申光蔡等州大水永貞元年夏¶
朗州之熊武五溪溢秋武陵龍陽二縣江水溢漂萬餘¶
<pb:KR2a0027_WYG_036-7b>¶
家京畿長安等九縣山水害稼元和元年夏荆南及夀¶
幽徐等州大水二年六月蔡州大雨水平地深數尺四¶
年十月丁未渭南暴水漂民居二百餘家六年十月鄜¶
坊黔中水七年正月振武河溢毁東受降城五月饒撫¶
䖍吉信五州暴水䖍州尤甚平地有深至四丈者八年¶
五月陳州許州大雨大隗山摧水流出溺死者千餘人¶
六月庚寅大風毁屋揚瓦人多壓死京師大水城南深¶
<pb:KR2a0027_WYG_036-8a>¶
丈餘入明徳門猶漸車輻辛卯渭水漲絶濟時所在百¶
川發溢多不由故道滄州水潦浸鹽山等四縣九年秋¶
淮南及岳安宣江撫袁等州大水害稼十一年五月京¶
畿大雨水昭應尤甚衢州山水害稼深三丈毁州郭溺¶
死百餘人六月宻州大風雨海溢毁城郭饒州浮梁樂¶
平二縣暴雨水漂沒四千餘户潤常朝陳許五州及京¶
畿水害稼八月甲午渭水溢毁中橋十二年六月乙酉¶
京師大雨水含元殿一柱傾市中水深三尺毁民居二¶
千餘家河南河北大水洺邢尤甚平地二丈河中江陵¶
<pb:KR2a0027_WYG_036-8b>¶
幽澤潞晉隰蘇台越州水害稼十三年六月辛未淮水¶
溢十五年秋洪吉信滄等州水長慶二年七月河南陳¶
許蔡等州大水好畤山水漂民居三百餘家處州大雨¶
水平地深八尺壞城邑桑田大半四年夏蘇湖二州大¶
雨水太湖決溢睦州及夀州之霍山山水暴出鄆曺濮¶
三州雨水壞州城民居田稼畧盡襄均復郢四州漢水¶
溢決秋河南及陳許二州水害稼寳歴元年秋鄜坊二¶
<pb:KR2a0027_WYG_036-9a>¶
州暴水兖海華三州及京畿奉天等六縣水害稼太和¶
二年夏京畿及陳滑二州水害稼河陽水平地五尺河¶
決壞棣州城越州大風海溢河南鄆曺濮淄青齊徳兖¶
海等州並大水三年四月同官縣暴水漂沒二百餘家¶
宋亳徐等州大水害稼四年夏江水溢沒舒州太湖宿¶
松望江三縣民田數百户鄜坊水漂三百餘家浙西浙¶
東宣歙江西鄜坊山南東道淮南京畿河南江南荆襄¶
鄂岳湖南大水皆害稼五年六月𤣥武江漲髙二丈溢¶
入梓州羅城淮西浙東浙西荆襄岳鄂東川大水害稼¶
<pb:KR2a0027_WYG_036-9b>¶
六年二月蘇湖二州大水六月徐州大雨壞居民九百¶
餘家七年秋浙西及揚楚舒廬夀滁和宣等州大水害¶
稼八年秋江西及襄州水害稼蘄州湖水溢滁州大水¶
溺萬餘戸開成元年夏鳯翔麟逰縣暴雨水毁九成宫¶
壞民舎數百家死者百餘人七月鎮州滹沱河溢害稼¶
三年夏河決浸鄭滑外城陳許鄜坊鄂曺濮襄魏博等¶
州大水江漢漲溢壞房均荆襄等州民居及田産殆盡¶
<pb:KR2a0027_WYG_036-10a>¶
蘇湖處等州水溢入城處州平地八尺四年秋西川滄¶
景淄青大雨水害稼及民廬舎徳州尤甚平地水深八¶
尺五年七月鎮州及江南水㑹昌元年七月江南大水¶
漢水壞襄均等州民居甚衆大中十二年八月魏博幽¶
鎮兖鄆滑汴宋舒夀和潤等州水害稼徐泗等州水深¶
五丈漂沒數萬家十三年夏大水咸通元年潁州大水¶
四年閏六月東都暴水自龍門毁定鼎長夏等門漂溺¶
居人七月東都許汝徐泗等州大水傷稼九月孝義山¶
水深三丈破武牢闗金城門汜水橋六年六月東都大¶
<pb:KR2a0027_WYG_036-10b>¶
水漂壞十二坊溺死者甚衆七年夏江淮大水秋河南¶
大水害稼十四年八月闗東河南大水乾符三年闗東¶
大水光化三年九月浙江溢壞民居甚衆乾寧三年四¶
月河圯于滑州朱全忠決其堤因為二河散漫千餘里¶
常寒顯慶四年二月壬子大雨雪方春少陽用事而寒¶
氣脅之古占以為人君刑法暴濫之象近常寒也咸亨¶
元年十月癸酉大雪平地三尺人多凍死儀鳯三年五¶
<pb:KR2a0027_WYG_036-11a>¶
月丙寅髙宗在九成宫霖雨大寒兵衛有凍死者開耀¶
元年冬大寒久視元年三月大雪神龍元年三月乙酉¶
睦州暴寒且冰開元二十九年九月丁卯大雨雪大木¶
偃折大歴四年六月伏日寒貞元元年正月戊戌大風¶
雪寒丙午又大風雪寒民饑多凍死者十二年十二月¶
大雪甚寒竹栢柿樹多死占曰有徳遭險厥灾暴寒十¶
九年三月大雪二十年二月庚戍始雷大雨雹震電大¶
雨雪既雷則不當雪隂脅陽也如魯隠公之九年元和¶
六年十二月大寒八年十月東都大寒霜厚數寸雀鼠¶
<pb:KR2a0027_WYG_036-11b>¶
多死十二年九月己丑雨雪人有凍死者十五年八月¶
己卯同州雨雪害稼長慶元年二月海州海水冰南北¶
二百里東望無際太和六年正月雨雪踰月寒甚九年¶
十二月京師苦寒㑹昌三年春寒大雪江左尤甚民有¶
凍死者咸通五年冬隰石汾等州大雨雪平地深三尺¶
景福二年二月辛巳曺州大雪平地二尺天復三年三¶
月浙西大雪平地三尺餘其氣如煙其味苦十二月又¶
<pb:KR2a0027_WYG_036-12a>¶
大雪江海冰天祐元年九月壬戌朔大風寒如仲冬是¶
冬浙東浙西大雪吴越地氣常燠而積雪近常寒也鼓¶
妖武徳三年二月丁丑京師西南有聲如崩山近鼓妖¶
也說者以為人君不聦為衆所惑則有聲無形不知所¶
従生天授元年九月檢校内史宗秦客拜日無雲而雷¶
震近鼓妖也貞元十三年六月丙寅天晦街鼓不鳴中¶
和二年十月西北方無雲而雷天復三年十月甲午有¶
大聲出于宣武莭度使㕔事近鼓妖也魚孽如意中濟¶
源路敬淳家水碾柱将壞易之為薪中有鮎魚長尺餘¶
<pb:KR2a0027_WYG_036-12b>¶
猶生近魚孽也開元四年安南都䕶府江中有大蛇首¶
尾横出兩岸經日而腐寸寸自斷數日江魚盡死蔽江¶
而下十十五五相附著江水臭神龍中渭水有蝦蟆大¶
如鼎里人聚觀數日而失是嵗大水元和十四年二月¶
晝有魚長尺餘墜於鄆州市良久乃死魚失水而墜于¶
市敗滅象也開成二年三月壬申有大魚長六丈自海¶
入淮至濠州招義民殺之近魚孽也乾符六年汜水河¶
<pb:KR2a0027_WYG_036-13a>¶
魚逆流而上至垣曲平陸界魚民象逆流而上民不従¶
君令也光啟二年&KR0045;州雨魚占如元和十四年蝗武徳¶
六年夏州蝗蝗之殘民若無功而祿者然皆貪撓之所¶
生先儒以為人主失禮煩苛則旱魚螺變為蟲蝗故以¶
屬魚孽貞觀二年六月京畿旱蝗太宗在苑中掇蝗祝¶
之曰人以榖為命百姓有過在予一人但當蝕我無害¶
百姓将吞之侍臣懼帝致疾遽以為諌帝曰所冀移灾¶
朕躬何疾之避遂吞之是嵗蝗不為灾三年五月徐州¶
蝗秋徳戴廓等州蝗四年秋觀兖遼等州蝗二十一年¶
<pb:KR2a0027_WYG_036-13b>¶
秋渠泉二州蝗永徽元年夔絳雍同等州蝗永淳元年¶
三月京畿蝗無麥苗六月雍岐隴等州蝗長夀二年台¶
建等州蝗開元三年七月河南河北蝗四年夏山東蝗¶
蝕稼聲如風雨二十五年貝州蝗有白鳥數千萬羣飛¶
食之一夕而盡禾稼不傷廣徳二年秋蝗闗輔尤甚米¶
斗千錢興元元年秋螟蝗自山而東際于海晦天蔽野¶
草木葉皆盡貞元元年夏蝗東自海西盡河隴羣飛蔽¶
<pb:KR2a0027_WYG_036-14a>¶
天旬日不息所至草木葉及畜毛靡有孑遺餓殣枕道¶
民蒸蝗曝颺去翅足而食之永貞元年秋陳州蝗元和¶
元年夏鎮冀等州蝗長慶三年秋洪州螟蝗害稼八萬¶
頃開成元年夏鎮州河中蝗害稼二年六月魏博昭義¶
淄青滄州兖海河南蝗三年秋河南河北鎮定等州蝗¶
草木葉皆盡五年夏幽魏博鄆曹濮滄齊徳淄青兖海¶
河陽淮南虢陳許汝等州螟蝗害稼占曰國多邪人朝¶
無忠臣居位食䘵如蟲與民爭食故比年蟲蝗㑹昌元¶
年七月闗東山南鄧唐等州蝗大中八年七月劒南東¶
<pb:KR2a0027_WYG_036-14b>¶
川蝗咸通三年六月淮南河南蝗六年八月東都同華¶
陕虢等州蝗七年夏東都同華陕虢及京畿蝗九年江¶
淮闗内及東都蝗十年夏陕虢等州蝗不絀無徳虐取¶
於民之罰乾符二年蝗自東而西蔽天光啟元年秋蝗¶
自東方来羣飛蔽天二年荆襄蝗米斗錢三千人相食¶
淮南蝗自西来行而不飛浮水縁城入&KR0045;州府署竹樹¶
幢莭一夕如翦幢幟畫像皆齧去其首撲不能止旬日¶
<pb:KR2a0027_WYG_036-15a>¶
自相食盡豕禍貞觀十七年六月司農寺豕生子一首¶
八足自頸分為二貞元四年二月京師民家有豕生子¶
兩首四足首多者上不一也是嵗宣州大雨震雷有物¶
墮地如豬手足各兩指執赤班蛇食之頃之雲合不復¶
見近豕禍也元和八年四月長安西市有豕生子三耳¶
八足自尾分為二足多者下不一也咸通七年徐州蕭¶
縣民家豕出圂舞又牡豕多将隣里羣豕而行復自相¶
噬齧乾符六年越州山隂民家有豕入室内壊器用䘖¶
按缶置於水次廣明元年絳州稷山縣民一豕生如人¶
<pb:KR2a0027_WYG_036-15b>¶
状無眉目耳髮占為邑有亂雷電貞觀十一年四月甲¶
子震乾元殿前槐樹震耀天之威怒以象殺戮槐古者¶
三公所樹也證聖元年正月丁酉雷雷者陽聲出非其¶
君柄之象長安四年五月丁亥震雷大風㧞木¶
人有震死者延和元年六月河南偃師縣李材村有震¶
電入民家地震裂闊丈餘長十五里深不可測所裂處¶
井厠相通或衝冢墓柩出平地無損李國姓也震電威¶
<pb:KR2a0027_WYG_036-16a>¶
刑之象地隂類也永泰元年二月甲子夜震霆自是無¶
雷至六月甲申乃雷大歴十年四月甲申雷電暴風㧞¶
木飄瓦人有震死者京畿害稼者七縣建中元年九月¶
己卯雷四年四月丙子東都畿汝莭度使哥舒曜攻李¶
希烈進軍至頴橋大雨震電人不䏻言者十三四馬驢¶
多死貞元十四年五月己酉夏至始雷元和十一年冬¶
雷長慶二年六月乙丑大風震電落太廟鴟尾破御史¶
臺樹大和八年三月辛酉定陵臺大雨震廡下地裂二¶
十有六歩占曰士庶分離大臣専恣不救大敗㑹昌三¶
<pb:KR2a0027_WYG_036-16b>¶
年五月甲午始雷咸通四年十二月震雷乾符二年十¶
二月震雷雨雹乾寧四年李茂貞遣将符道昭攻成都¶
至廣漢震雷有石隕于帳前霜貞觀元年秋霜殺稼京¶
房易傳曰人君刑罰妄行則天應之以隕霜三年北邉¶
霜殺稼永徽二年綏延等州霜殺稼調露元年八月邠¶
涇寧慶原五州霜證聖元年六月睦州隕霜殺草吴越¶
地燠而盛夏隕霜昔所未有四年四月延州霜殺草四¶
<pb:KR2a0027_WYG_036-17a>¶
月純陽用事象人君當布恵于天下而反隕霜是無陽¶
也開元十二年八月潞綏等州霜殺稼十五年天下州¶
十七霜殺稼元和二年七月邠寧等州霜殺稼九年三¶
月丁卯隕霜殺桑十四年四月淄青隕霜殺惡草及荆¶
棘而不害嘉榖寳歴元年八月邠州霜殺稼太和三年¶
秋京畿奉先等八縣早霜殺稼大中三年春隕霜殺桑¶
中和元年春霜秋河東早霜殺稼雹貞觀四年秋丹延¶
北永等州雹顯慶二年五月滄州大雨雹中人有死者¶
咸亨元年四月庚午雍州大雨雹二年四月戊子大雨¶
<pb:KR2a0027_WYG_036-17b>¶
雹震電大風折木落則天門鴟尾三先儒以為雹者陰¶
脅陽也又曰人君惡聞其過抑賢用邪則雹與雨俱信¶
讒殺無罪則雹下毁瓦破車殺牛馬永淳元年五月壬¶
寅定州大雨雹害麥禾及桑天授二年六月庚戌許州¶
大雨雹證聖元年二月癸卯滑州大雨雹殺燕雀神功¶
元年媯綏二州雹聖歴元年六月甲午曺州大雨雹乆¶
視元年六月丁亥曺州大雨雹長安三年八月京師大¶
<pb:KR2a0027_WYG_036-18a>¶
雨雹人畜有凍死者神龍元年四月壬子雍州同官縣¶
大雨雹殺鳥獸景龍元年四月己巳曺州大雨雹二年¶
正月己卯滄州雨雹如鷄卵開元八年十二月丁未滑¶
州大雨雹二十二年五月戊辰京畿渭南等六縣大風¶
雹傷麥大歴七年五月乙酉雨雹貞元二年六月丙子¶
大雨雹十七年二月丁酉雨雹己亥霜戊申夜震霆雨¶
雹庚戍大雨雪而雹五月戊寅好畤縣風雹害麥十八¶
年七月癸酉大雨雹元和元年鄜坊等州雹十年秋鄜¶
坊等州風雹害稼十二年夏河南雨雹中人有死者十¶
<pb:KR2a0027_WYG_036-18b>¶
五年三月京畿興平醴泉等縣雹傷麥長慶四年六月¶
庚寅京師雨雹如彈丸大和四年秋鄜坊等州雹五年¶
夏京畿奉先渭南等縣雨雹開成二年秋河南雹害稼¶
四年七月鄭滑等州風雹五年六月濮州雨雹如拳殺¶
人三十六牛馬甚衆㑹昌元年秋登州雨雹文登尤甚¶
破瓦害稼四年夏雨雹如彈丸乾符六年五月丁酉宣¶
授宰臣豆盧瑑崔沆制殿庭氛霧四塞及百官班賀于¶
<pb:KR2a0027_WYG_036-19a>¶
政事堂雨雹如鳬卵大風雷雨㧞木廣明元年四月甲¶
申朔汝州大雨風㧞街衢樹十二三東都有雲起西北¶
大風隨之長夏門内表道古槐樹自㧞者十五六宫殿¶
䲭尾皆落雨雹大如杯鳥獸殪於川澤黒眚黒祥大歴¶
二年十二月戊戍黒氣如塵彌漫于北方黒氣隂沴也¶
貞元四年七月自陜至河隂河水黒流入汴至汴州城¶
下一宿而復近黒祥也占曰法嚴刑酷傷水性也五行¶
變節隂陽相干氣色繆亂皆敗亂之象十四年潤州有¶
黒氣如隄自海門山横亘江中與北固山相峙又有白¶
<pb:KR2a0027_WYG_036-19b>¶
氣如虹自金山出與黒氣交将旦而沒太和四年正月¶
壬寅黒氣如帶東西際天咸通十四年七月僖宗即位¶
是日黒氣如盤自天屬含元殿庭火沴水武徳九年二¶
月蒲州河清襄楷以為河諸侯象清陽明之效也貞觀¶
十四年二月陕州泰州河清十六年正月懷州河清十¶
七年十二月鄭州滑州河清二十三年四月靈州河清¶
永徽元年正月濟州河清二年十二月衛州河清五年¶
<pb:KR2a0027_WYG_036-20a>¶
六月濟州河清十六里調露二年夏豐州河清長安初¶
醴泉坊太平公主第井水溢流又并州文水縣猷水竭¶
武氏井溢神龍二年二月壬子洛陽城東七里地色如¶
水樹木車馬歴歴見影漸移至都月餘乃滅長安街中¶
往往見水影昔符堅之将死也長安嘗有是景龍四年¶
三月庚申京師井水溢占曰君凶又曰兵将起開元二¶
十二年八月清夷軍黄帝祠古井湧浪二十五年五月¶
淄州棣州河清二十九年亳州老子祠九井涸復湧乾¶
元二年七月嵐州合河闗河三十里清如井水四日而¶
<pb:KR2a0027_WYG_036-20b>¶
變寳應元年九月甲午太州至陕州二百餘里河清澄¶
澈見底大歴末深州束鹿縣中有水影長七八尺遥望¶
見人馬徃來如在水中及至前則不見水建中四年五¶
月乙巳滑州濮州河清十四年閏五月乙丑滑州河清¶
貞元二十一年夏越州鏡湖竭是嵗朗州熊武五溪水¶
鬬占曰山崩川竭國必亡又曰方伯力政厥異水鬬開¶
成二年夏旱&KR0045;州運河竭大中八年正月陕州河清咸¶
<pb:KR2a0027_WYG_036-21a>¶
通八年七月泗州下邳雨湯殺鳥雀水沸于火則可以¶
傷物近火沴水也雨者自上而降鳥雀民象中和三年¶
秋汴水入于淮水鬬壞船數䑹廣明元年夏汝州峴陽¶
峯龍池涸近川竭也五行傳曰皇之不極是謂不建厥¶
咎眊厥罰常隂厥極弱時則有射妖時則有龍蛇之孽¶
時則有馬禍時則有下人伐上之痾時則有日月亂行¶
星辰逆行謂木金火水土沴天也常隂長安四年自九¶
月霖雨隂晦至于神龍元年正月貞元二十一年秋連¶
月隂&KR0834;元和十五年正月庚辰至于丙申晝常隂晦㣲¶
<pb:KR2a0027_WYG_036-21b>¶
雨雪夜則晴霽占曰晝霧夜晴臣志得申咸通十四年¶
七月靈州隂晦乾符六年秋多雲霧晦冥自旦及禺中¶
乃觧光啟元年秋河東大雲霧明年夏晝隂積六十日¶
二年十一月淮南隂晦雨雪至明年二月不觧景福二¶
年夏連隂四十餘日霧長夀元年九月戊戌黄霧四塞¶
霧者百邪之氣為隂冐陽夲于地而應于天黄為土土¶
為中宫神龍二年三月乙巳黄霧四塞景龍二年八月¶
<pb:KR2a0027_WYG_036-22a>¶
甲戌黄霧昬濁不雨三年正月丁卯黄霧四塞十一月¶
甲寅日入後昬霧四塞經二日乃止占曰霧連日不觧¶
其國昬亂開元五年正月戊辰昬霧四塞天寳十四載¶
冬三月常霧起昬暗十歩外不見人是謂晝昬占曰有¶
破國至徳二載四月賊将武令珣圍南陽白霧四塞上¶
元元年閏四月大霧占曰兵起貞元十年三月乙亥黄¶
霧四塞日無光咸通九年十一月龎勛圍徐州甲辰大¶
霧昬塞至于丙午光化四年冬昭宗在東内武徳門内¶
煙霧四塞門外日色皎然虹蜺武徳初隋将堯君素守¶
<pb:KR2a0027_WYG_036-22b>¶
蒲州有白虹下城中唐隆元年六月戊子虹蜺亘天蜺¶
者斗之精占曰后妃隂脅王者又曰五色迭至照于宫¶
殿有兵延和元年六月幽州都督孫佺帥兵襲奚將入¶
賊境有白虹垂頭于軍門占曰其下流血至徳二載正¶
月丙子南陽夜有白虹四上亘百餘丈元和十三年十¶
二月丙辰有白虹闊五尺東西亘天㑹昌四年正月己¶
酉西方有白虹咸通元年七月己酉朔白虹横亘西方¶
<pb:KR2a0027_WYG_036-23a>¶
九年七月戊戌白虹横亘西方光啟二年九月白虹見¶
西方十月壬辰夜又如之天復三年三月朔日有曲虹¶
在日東北龍蛇孽貞觀八年七月隴右大蛇屢見蛇女¶
子之祥大者有所象也又汾州青龍見吐物在空中光¶
眀如火墮地地䧟掘之得𤣥金廣尺長七寸顯慶二年¶
五月庚寅有五龍見于岐州之皇后泉先天二年六月¶
京師朝堂塼下有大蛇出長丈餘有大蝦蟆如盤而目¶
赤如火相與鬬俄而蛇入于大樹蝦蟆入于草蛇蝦蟆¶
皆隂類朝堂出非其所也開元四年六月郴州馬嶺山¶
<pb:KR2a0027_WYG_036-23b>¶
下有白蛇與黒蛇鬬白蛇長六七尺吞黒蛇至腹口眼¶
血流黑蛇長丈餘頭穿白蛇腹出俱死天寳中洛陽有¶
巨蛇髙丈餘長百尺出芒山下胡僧無畏見之曰此欲¶
決水瀦洛城即以天竺法呪之數日蛇死十四載七月¶
有二龍鬬於南陽城西易坤上六龍戰於野文言曰隂¶
疑於陽必戰至徳元載八月朔成都丈人廟有肉角蛇¶
見二載三月有蛇鬬於南陽門之外一蛇死一蛇上城¶
<pb:KR2a0027_WYG_036-24a>¶
建中二年夏趙州寧晉縣沙河北有棠樹甚茂民祠之¶
為神有蛇數百千自東西來趨北岸者聚棠樹下為二¶
積留南岸者為一積俄有徑寸龜三繞行積蛇盡死而¶
後各登其積野人以告蛇腹皆有瘡若矢所中刺史康¶
日知圖其事奉三龜來獻四年九月戊寅有龍見于汝¶
州城壕龍大人象其潛也淵其飛也矢城壕失其所也¶
貞元末資州得龍丈餘西川節度使韋臯匣而獻之百¶
姓縱觀三日為煙所薰而死太和二年六月丁丑西北¶
有龍鬬三年成都門外有龍與牛鬬開成元年宫中有¶
<pb:KR2a0027_WYG_036-24b>¶
衆蛇相與鬬光化三年九月杭州有龍鬬于浙江水溢¶
壞民廬舎占同天寳十四載光啟二年冬鄜州洛交有¶
蛇見于縣署復見于州署蛇冬則蟄易曰龍蛇之蟄以¶
存身也馬禍義寧二年五月戊申有馬生角長二寸末¶
有肉角者兵象武徳三年十月王世充偽左僕射韋霽¶
馬生角當頂永隆二年監牧馬大死凡十八萬匹馬者¶
國之武偹天去其備國将危亡文明初新豐有馬生駒¶
<pb:KR2a0027_WYG_036-25a>¶
二首同項各有口鼻生而死又咸陽牡馬生石大如升¶
上㣲有綠毛皆馬禍也開元十二年五月太原獻異馬¶
駒兩肋各十六肉尾無毛二十五年濮州有馬生駒肉¶
角二十九年三月滑州刺史李邕獻馬肉鬉鱗臆嘶不¶
類馬日行三百里建中四年五月滑州馬生角大和九¶
年八月易定馬飲水因吐珠一以獻開成元年六月揚¶
州民明齊家馬生角長一寸三分㑹昌元年四月桂州¶
有馬生駒三足能隨羣于牧咸通三年郴州馬生角十¶
一年沁州綿上及和川牡馬生子皆死京房易傳曰方¶
<pb:KR2a0027_WYG_036-25b>¶
伯分威厥妖牡馬生子乾符二年河北馬生人中和元¶
年九月長安馬生人京房易傳曰諸侯相伐厥妖馬生¶
人一曰人流亡二年二月蘇州嘉興馬生角光啟二年¶
夏四月僖宗在鳯翔馬尾皆咤&KR0363;如篲咤怒象文徳元¶
年李充用獻馬二肘膝皆有鬛長五寸許蹄大如七寸¶
甌人痾武徳四年太原尼志覺死十日而蘇貞觀十九¶
年衛州人劉道安頭生肉角隠見不常因以惑衆伏誅¶
<pb:KR2a0027_WYG_036-26a>¶
角兵象肉不可以觸者永徽六年淄州髙苑民吴威妻¶
嘉州民辛道䕶妻皆一産四男凡物反常則為妖亦隂¶
氣盛則母道壮也顯慶二年普州有人化為虎虎猛噬¶
而不仁儀鳯三年四月涇州獻二小兒連心異體初鶉¶
觚縣衛士胡萬年妻吴生一男一女其胷相連餘各異¶
體乃析之則皆死又産復然俱男也遂育之至是四嵗¶
以獻于朝永隆元年長安獲女魃長尺有二寸其状怪¶
異詩曰旱魃為虐如惔如焚是嵗秋不雨至于眀年正¶
月永隆二年九月萬年縣女子劉凝静衣白衣從者數¶
<pb:KR2a0027_WYG_036-26b>¶
人升太史令㕔問比有何災異令執之以聞是夜彗星¶
見太史司天文歴候王者所以奉若天道恭授民時者¶
非女子所當問載初中涪州民范端化為虎神功元年¶
二月庚子有人走入端門又入則天門至通天宫閽及¶
仗衛不之覺時來俊臣婢産肉塊如器剖之有赤¶
蟲湏臾化為蜂螫人而去久視二年正月成州有大人¶
跡見長安中郴州佐史因病化為虎欲食其㛮擒之乃¶
<pb:KR2a0027_WYG_036-27a>¶
人也雖未全化而虎毛生矣太極元年狂人段萬謙潛¶
入承天門登太極殿升御牀自稱天子且言我李安國¶
也人相我年三十二當為天子開元二十三年四月冀¶
州獻長人李家寵八尺有五寸大歴十年二月昭應婦¶
人張産一男二女貞元八年正月丁亥許州人李狗兒¶
持杖上含元殿擊欄檻伏誅十年四月恒州有巨人跡¶
見十五年正月戊申狂人劉忠詣銀臺稱白起令上表¶
天下有火災十七年十一月翰林待詔戴少平死十有¶
六日而蘇是嵗宣州南陵縣丞李嶷死已殯三十日而¶
<pb:KR2a0027_WYG_036-27b>¶
蘇元和二年商州洪崖冶役夫将化為虎衆以水沃之¶
不果化長慶四年三月民徐忠信潛入浴堂門寳歴二¶
年十二月延州人賀文妻一産四男太和二年十月狂¶
人劉徳廣入含元殿咸通七年渭州有人生角寸許占¶
曰天下有兵十三年四月太原晉陽民家有嬰兒兩頭¶
異頸四手聨足此天下不一之妖是嵗民皇甫及年十¶
四暴長七尺餘長啜大嚼三倍如初嵗餘死乾符六年¶
<pb:KR2a0027_WYG_036-28a>¶
秋蜀郡婦人尹生子首如豕目在脽下占曰君失道光¶
啟元年隰州温泉民家有死者既葬且半月行人聞聲¶
呼地下其家發之則復生嵗餘乃死二年春鳯翔郿縣¶
女子未齓化為丈夫旬日而死京房易傳曰茲謂隂昌¶
賊人為王大順元年六月資州兵王全義妻如孕覺物¶
漸下入股至足大拇痛甚折而生珠如彈丸漸長大如¶
杯天祐二年五月潁州汝隂民彭文妻一産三男疫貞¶
觀十年闗内河東大疫十五年三月澤州疫十六年夏¶
榖涇徐戴虢五州疫十七年夏澤濠廬三州疫十八年¶
<pb:KR2a0027_WYG_036-28b>¶
廬濠巴普郴五州疫二十二年卿州大疫永徽六年三¶
月楚州大疫永淳元年冬大疫兩京死者相枕於路占¶
曰國将有恤則邪亂之氣先被于民故疫景龍元年夏¶
自京師至山東河北疫死者千數寳應元年江東大疫¶
死者過半貞元六年夏淮南浙西福建道疫元和元年¶
夏浙東大疫死者大半太和六年春自劒南至浙西大¶
疫開成五年夏福建台眀四州疫咸通十年宣歙兩浙¶
<pb:KR2a0027_WYG_036-29a>¶
疫大順二年春淮南疫死者十三四天鳴天寳十四載¶
五月天鳴聲若雷占曰人君有憂貞元二十一年八月¶
天鳴在西北中和三年三月浙西天鳴聲如轉磨無雲¶
而雨元和十二年正月乙酉星見而雨占曰無雲而雨¶
是謂天泣隕石永徽四年八月己亥隕石于同州馮翊¶
十八光耀有聲如雷近星隕而化也庶民惟星在上而¶
隕民去其上之象一曰人君為詐妄所蔽則然¶
　唐書卷三十六¶
<pb:KR2a0027_WYG_036-29b>¶
